Część I. Aplikacja konsolowa
Napisz program sortujący tablicę metodą przez wybieranie według zamieszczonej dokumentacji:

Sortowanie przez wybieranie - jedna z prostszych metod sortowania o złożoności O(n2). Polega na
wyszukaniu elementu mającego się znaleźć na żądanej pozycji i zamianie miejscami z tym, który jest tam
obecnie. Operacja jest wykonywana dla wszystkich indeksów sortowanej tablicy.
Algorytm przedstawia się następująco:


1. wyszukaj minimalną wartość z tablicy spośród elementów od i do końca tablicy
2. zamień wartość minimalną, z elementem na pozycji i
Gdy zamiast wartości minimalnej wybierana będzie maksymalna, wówczas tablica będzie posortowana
od największego do najmniejszego elementu.


Założenia do programu
‒ Program wykonywany w konsoli.
‒ Obiektowy język programowania zgodny z zainstalowanym na stanowisku egzaminacyjnym: C++ lub
C# lub Java lub Python.


‒ Sortowanie odbywa się malejąco, nie wykorzystuje gotowych funkcji do sortowania oraz do szukania
maksimum.


‒ Sortowana jest tablica 10 liczb całkowitych. Tablica jest polem klasy.

‒ Tablica jest wczytywana z klawiatury po uprzednim wypisaniu odpowiedniego komunikatu.

‒ Wszystkie elementy posortowanej tablicy są wyświetlane na ekranie.
‒ Klasa zawiera co najmniej dwie metody: sortującą i szukającą wartość najwyższą. Widzialność
metody szukającej ogranicza się jedynie do klasy.
‒ Metoda szukająca zwraca wartość, w zależności od przyjętej taktyki może być to wartość
maksymalna lub index wartości maksymalnej.
‒ Program powinien być zapisany czytelnie, z zasadami czystego formatowania kodu, należy stosować
znaczące nazwy zmiennych i funkcji.